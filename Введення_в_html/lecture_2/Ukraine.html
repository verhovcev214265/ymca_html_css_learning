<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Украї́на</title>
</head>
<body>
    <h1>Украї́на</h1>

    <p>
        Украї́на (МФА: [ʊkrɐˈjɪn̪ɐ] ( прослухати)) — держава, розташована у Східній та частково у Центральній Європі, охоплює південний захід Східноєвропейської рівнини, частину Східних Карпат і Кримські гори. Межує з Румунією і Молдовою на південному заході, з Угорщиною, Словаччиною та Польщею на заході, з Білоруссю на півночі та з Росією на сході й північному сході. На півдні омивається Чорним та Азовським морями. Площа становить 603 700 км²[7]. Найбільша за площею країна серед повністю розташованих у Європі[8].

        Станом на останній перепис (2001), населення України становило 48,4 мільйона осіб[9]. Основне й корінне населення України — це українці[10][11] (77,8 % населення на 2001 рік[9]). Також офіційно корінними народами України є кримські татари, караїми та кримчаки[12]. Крім того, значною меншиною є росіяни (17,3 % населення на 2001 рік[9]). Історично однією з найбільших меншин в Україні були також українські євреї.[13]
    </p>

    <p>
        Сучасна Україна, обравши за свій герб знак княжої держави Володимира Великого[14], проводить свою державність від Русі київських князів династії Рюриковичів IX—XIII століть[15]. За часів свого розквіту, у X—XI століттях, Русь була однією з найбільших і найвпливовіших країн Європи[15]. Після монгольської навали спадкоємцем Русі стало Королівство Руське XIII—XIV століть[15], що згодом було поглинуте Великим князівством Литовським і Королівством Польським. Велике князівство Литовське стало фактичним продовжувачем традицій Русі.[16] Руські землі в складі Великого Князівства Литовського користувалися широкою автономією[17]. Після об'єднання литовської та польської держав у 1569 році, більшість українських земель перебувало у складі федеративної Речі Посполитої.
    </p>

    <p>
        Відновлення української державності відбулося під час великого козацького повстання, відомого як Хмельниччина, з 1648 року[15][18], наслідком якого стало утворення автономної козацької держави, Гетьманщини, або Війська Запорозького. Обмежену автономність Гетьманщина зберігала до 1764 року, при тому частина земель відійшла до Речі Посполитої, а інша частина знаходилася під протекторатом Московії, які поступово поглинули козацьку державу. Згодом українські землі були розділені між Російською імперією та Австро-Угорською монархією.
    </p>

    <p>
        Державою кримських татар, одного з корінних народів України[12], був Кримський ханат, що існував на південних українських землях у 1441—1783 роках за правління династії Ґіреїв. У 1783 році був анексований Російською імперією.[19][20]
    </p>

    <p>
        Під час української революції початку XX століття на українських землях постало декілька національних держав, перш за все Українська Народна Республіка (УНР, 1917—1921), а також Українська Держава (1918), Західноукраїнська Народна Республіка (1918—1919) та Кубанська Народна Республіка (1918—1920)[21]. УНР наближалася до об'єднання у своєму складі усіх зазначених держав, але внаслідок низки воєн була загарбана сусідами: Радянською Росією, Польською Республікою, Румунським королівством і Чехословацькою Республікою.
    </p>

    <p>
        З 1919 року, спочатку на східних українських землях зі столицею у Харкові, почала створюватися більшовицька Українська Соціалістична Радянська Республіка (УСРР, згодом УРСР), яка у 1922 році ввійшла до складу Радянського Союзу. Київ став столицею УРСР у 1934 році. Під час Другої світової війни до УРСР були приєднані частина Західної України й Буджак, згодом Закарпаття, а з 1954 року — Крим.
    </p>

    <p>
        Сучасна держава Україна відновила незалежність внаслідок розпаду Радянського Союзу й проголошення незалежності 24 серпня 1991 року, яке закріпив референдум 1 грудня 1991 року.
    </p>

    <p>
        Україна — унітарна держава, складається з 24 областей, Автономної Республіки Крим і двох міст зі спеціальним статусом: Києва — столиці й найбільшого міста, і Севастополя.
    </p>

    <p>
        Україна є парламентсько-президентською республікою. Органом законодавчої влади є Верховна Рада України, яка призначає вищий орган виконавчої влади — Кабінет Міністрів України, що очолюється Прем'єр-міністром. Главою держави та Верховним Головнокомандувачем є Президент України.
    </p>

    <p>
        Більшість громадян України є християнами, переважно православного віросповідання, хоча на заході України також поширений греко-католицизм.[22][23] Релігіями корінних народів України є також іслам, юдаїзм і караїмізм. До прийняття християнства Руссю в 988 році панівною була язичницька слов'янська релігія.
    </p>

    <p>
        Україна — промислово-аграрна країна з переважанням продукування сировини. Вона є одним із провідних експортерів деяких різновидів сільськогосподарської продукції. Господарський комплекс країни включає видобування корисних копалин, деякі галузі машинобудування, чорну й кольорову металургію тощо. Україна є потужним виробником електроенергії. Значні позиції займає виробництво військової техніки та зброї.
    </p>

    <p>
        Україна є одним із членів-засновників Організації Об'єднаних Націй[24], а також членом понад сорока міжнародних організацій, зокрема ОБСЄ (1992), МВФ (1992), МБРР (1992), СОТ (2008), Ради Європи (1995), кандидат на членство в ЄС (з 2022).
    </p>

    <p>
        З 20 лютого 2014 року Україна захищається від збройного вторгнення Російської Федерації, складовими якого є анексія Криму та окупація частини Донецької та Луганської областей. Новий етап російсько-української війни розпочався 24 лютого 2022 року з широкомасштабним російським вторгненням в Україну.
    </p>

    <h2>Зміст</h2>

    <ul>
        
        <li>
            <b>1 Назва</b>
            <ul>
                <li>
                    1.1	Русь
                </li>

                <li>
                    1.2	Україна
                </li>
            </ul>
        </li>
        
        <li>
            <b>2 Географія та природа</b>
            <ul>
                <li>
                    2.1	Розташування
                </li>

                <li>
                    2.2	Рельєф
                </li>

                <li>
                    2.3	Клімат
                </li>

                <li>
                    2.4	Водотоки та водойми
                </li>

                <li>
                    2.5	Ландшафти й фізико-географічне районування
                </li>

                <li>
                    2.6	Заповідні території
                </li>

                <li>
                    2.7	Корисні копалини
                </li>

                <li>
                    2.8	Біорізноманіття
                </li>
            </ul>
        </li>
        
        <li>
            <b>3 Історія</b>
            <ul>
                <li>
                    3.1	Стародавність
                </li>
                <li>
                    3.2	Середньовіччя
                    <ul>
                        
                        <li>
                            3.2.1	Русь
                        </li>

                        <li>
                            3.2.2	Галицько-Волинська держава
                        </li>

                        <li>
                            3.2.3	У складі литовсько-руської та польської держав
                        </li>

                    </ul>
                </li>

                <li>
                    3.3	Новий час
                    <ul>
                        <li>
                            3.3.1	Козаччина
                        </li>

                        <li>
                            3.3.2	Кримське ханство
                        </li>

                        <li>
                            3.3.3	Імперська доба
                        </li>
                    </ul>
                </li>

                <li>
                    3.4	Новітній час
                    <ul>
                        <li>
                            3.4.1	Визвольні змагання
                        </li>

                        <li>
                            3.4.2	Україна під радянською владою (1920–1930-ті роки)
                        </li>

                        <li>
                            3.4.3	Українські землі у складі Польщі, Румунії, Чехословаччини
                        </li>

                        <li>
                            3.4.4	Друга світова війна
                        </li>

                        <li>
                            3.4.5	Відлига. Застій. Перебудова
                        </li>

                    </ul>

                </li>

                <li>
                    3.5	Незалежність

                    <ul>
                        <li>
                            3.5.1	Проголошення незалежності, президентства Кравчука та Кучми
                        </li>

                        <li>
                            3.5.2	Помаранчева революція, президентства Ющенка та Януковича
                        </li>

                        <li>
                            3.5.3	Революція гідності, російсько-українська війна та президентство Порошенка
                        </li>

                        <li>
                            3.5.4	Президентство Зеленського (з 2019)
                        </li>
                    </ul>
                </li>

                <li>
                    <b>4 Державний устрій</b>
                </li>

                <li>
                    <b>5 Конституція України</b>
                    <ul>
                        <li>
                            5.1	Законодавча влада
                        </li>

                        <li>
                            5.2	Президент України. Виконавча влада
                        </li>

                        <li>
                            5.3	Судова влада
                        </li>

                        <li>
                            5.4	Внутрішня політика України
                            <ul>
                                5.4.1	Політичні партії

                            </ul>
                        </li>
                    </ul>
                </li>

                <li>
                    6 Зовнішня політика
                    <ul>
                        <li>
                            6.1	Двосторонні відносини
                        </li>
                    </ul>
                </li>

                <li>
                    7 Збройні сили
                </li>

                <li>
                    8 Адміністративний поділ
                </li>

                <li>
                    9 Демографія
                    <ul>
                        <li>
                            9.1	Населення
                        </li>

                        <li>
                            9.2	Урбанізація
                       </li>

                        <li>
                            9.3	Мова
                        </li>

                        <li>
                            9.4	Релігія
                        </li>
                    </ul>
                </li>

                <li>
                    10	Економіка
                    <ul>
                        <li>
                            10.1 Рівень життя населення
                        </li>

                        <li>
                            10.2 Сільське господарство
                        </li>

                        <li>
                            10.3 Космонавтика
                        </li>

                        <li>
                            10.4 Енергетика
                        </li>

                        <li>
                            10.5 Туризм
                        </li>

                        <li>
                            10.6 Транспорт
                        </li>
                    </ul>
                </li>

                <li>
                    11	Освіта
                </li>

                <li>
                    12	Наука
                    <ul>
                        <li>
                            12.1	Історія та деякі відомі представники
                        </li>

                        <li>
                            12.2	Сучасний стан
                        </li>
                    </ul>
                </li>

                <li>
                    13	Охорона здоров'я
                </li>

                <li>
                    14	Засоби масової інформації та телекомунікації
                </li>

                <li>
                    15	Культура
                    <ul>
                        <li>
                            15.1 Художня література
                        </li>

                        <li>
                            15.2 Архітектура
                        </li>

                        <li>
                            15.3 Образотворче мистецтво
                        </li>

                        <li>
                            15.4 Музика та співи
                        </li>

                        <li>
                            15.5 Театр
                        </li>

                        <li>
                            15.6 Кінематограф
                        </li>

                        <li>
                            15.7 Традиційне вбрання, вишивка та ткацтво
                        </li>

                        <li>
                            15.8 Кухня
                        </li>

                    </ul>

                </li>

                <li>
                    16 Спорт
                </li>

                <li>
                    17 Державні свята
                </li>

                <li>
                    18 Див. також
                </li>

                <li>
                    19	Примітки                    
                </li>

                <li>
                    20	Джерела та література

                </li>

            </ul>

        </li>

    </ul>
   
</body>
</html>